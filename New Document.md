#Öğrenmeyi ve Hatırlamayı Kolaylaştıran Yöntem: ***Feynman Tekniği***

*“Bir şeyi 6 yaşında bir çocuğa anlatamıyorsanız, siz de anlamamışsınız demektir” – __Einstein__*

İki tip bilgi vardır. Bir şeyin adını bilmeye yönelik olan bilgi ve o şeyi bilmeyi temel alan bilgi.

Bir şeyin adını ya da tanımını bilmek onu anladığınız anlamına gelmez hiçbir zaman. Anladığınızı sınamanın bir yolu var. Buna ***Feynman Tekniği*** deniyor.

##Feynman Tekniği;

1.Gerçekteb anlamadığımız konuları anlamak için

2.Anladığımız fakat unuttuğumuz konuları hatırlamak için

3.Etkili bir çalışma için bu tekniği kullanabilirz.

###Feynman Tekniğine şimdi bir göz atalım:

***1- Konuyu belirleyin:*** Boş bir kağıdın en üstüne öğrenmek istediğiniz konunun başlığını yazın.

***2- Konuyu bilmeyen birine anlatır gibi anlatın:*** Bilmeyen birine anlatıyor gibi kağıda bildiklerinizi yazın. Bir çocuğun anayacağı şekilde yazmak sizin daha iyi öğrenebilmenizi sağlayacaktır. Yazdıklarınızı sesli şekilde tekrar etmek daha çok etkili olacaktır.

***3- Takıldığınız Noktada, Kaynağa Geri Dönün:*** 2.adımda hatırlamakta güçlük çektiğiniz yerlerde konu hakkındaki kaynaklara geri dönün. Öğrendiklerinizi kağıda dökebilecek hale gelene kadar devam edin.

***4- Basitleştirin ve Benzerlikler Kurun:*** Kağıda döktüklerimizi gözden geçirelim. Dilimizi basitleştirmek ve benzerlik kurmak anlamamızı kolaylaştırır. Eğer bir çocuğa bu konuyu anlattığınızda onun da anlayacağını düşünüyorsanız konuyu anlamışssınız demektir.